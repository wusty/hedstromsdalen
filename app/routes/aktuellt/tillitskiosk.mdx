---
title: TILLITSKIOSK
date: 2023-06-06
---

# TILLITSKIOSK

Oxbrons Banvaktarstuga<br/>
Flornstorp 1<br/>
739 92 Skinnskatteberg<br/>

Lör - Sön <br/>
kl 13-17<br/>
fr.o.m. 15 juni<br/>

![Trappstege med keramik på](/img/IMG_6732.jpeg)

På tillitskiosken sammanställer vi ett sortiment av nyproducerade eller begagnade produkter, konstverk och föremål utifrån Pete Seegers klassiska devis: _If it can’t be reduced, reused, repaired, rebuilt, refurbished, refinished, resold, recycled or composted, then it should be restricted, redesigned or removed from production._

Vi bjuder in småskaliga producenter och aktörer att direktsälja sina varor i Tillitskiosken och utbudet kommer att variera över tid. Det kommer erbjudas såväl ätbara, användbara eller oanvändbara tjänster och produkter.

Försäljningen sker utan HNK som mellanhand direkt till säljaren. Säljaren kan sedan välja att ge föreningen ett frivilligt bidrag.
<br />
Just nu har vi bland annat: 
<br />
<br />

Raffinerade knivar av knivmakare Christian Dam från Rällså i Bergslagen. Hans arbeten är influerade av gamla hantverkstraditioner från både Sverige och Japan. I smidesprocessen kombineras gammalt välljärn med rena, hårda kolstål. Resultatet är särpräglat individuellt med höga estetiska värden och sylvass funktion.

[https://www.instagram.com/damchristian/](https://www.instagram.com/damchristian/)

<br />
<br />

Dricksglas och kannor av Åsa Jungnelius, handblåsta i hennes ateljé i Månsamåla.

[https://asajungnelius.se](https://asajungnelius.se)

<br />
<br />

Keramik av Distriktet/Elin Tröndle som är bosatt i Stockholm men har sina rötter i skogarna i Harka, vilket genomsyrar hennes arbeten som balanserar mellan bruksföremål och prydnadsobjekt med fokus på det organiska.

[https://www.instagram.com/distriktet/](https://www.instagram.com/distriktet/)