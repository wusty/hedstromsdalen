---
title: KARMA KARMANSBO
date: 2025-05-24
---

# KARMA KARMANSBO

29 juni – 10 augusti 2025

Oxbrons banvaktarstuga

![Karma Karmansbo](/img/karma-karmansbo-chatgpt.png)

Mossutställningar presenterar:

_Deltagarbaserat performance av Åsa Elzén med kulerskorna Karin Kolterud och Cornelia Stjernlöf vid Uttersbergs dämme kl 15.00 på vernissagedagen._

Karma Karmansbo är en platsburen grupputställning om vatten, energi och balans. Sju konstnärer visar verk som vuxit fram ur ett residens i Karmansbos världsunika stångjärnssmedja – där vattenkraft sedan slutet av 1500-talet använts för att hamra järn, och där ekologiska värden idag står i konflikt med historisk och teknisk infrastruktur.

Hedströmmen, vars vatten rinner från fjäll till Mälaren, är också hem för flodpärlmussla och bäcköring – arter hotade av våra sätt att utvinna energin. I detta skiktade landskap har konstnärer bjudits in att gestalta vad som står på spel – och vad som krävs för att lämna en hållbar balans till nästa generation.

Konstnärerna har utvecklat sina verk under vistelsestipendium i Karmansbo på inbjudan av Region Västmanland 2024 och i Mossdalen (Tomasbo) på inbjudan av Mossutställningar under våren 2025.

Konstnärer: Stella d’Ailly, Helena Bratt, Åsa Elzén, Allemansmöbler (Klara Fahrman & Klara Isling), Erika Hallström, mirko nikolić

AI-assisterad affischdesign av Stella d’Ailly<br/>
Skapad i samarbete med ChatGPT och DALL·E (OpenAI), 2025

Utställningen görs med stöd av Region Västmanland och Skinnskattebergs kommun. Tack till Hedströmsdalens natur och kultur.

[www.mossutstallningar.com](https://www.mossutstallningar.com/)

[https://hedstromsdalen.se/](https://hedstromsdalen.se/)

[https://ekomuseum.se/besoksmalen/oxbrons-banvaktstuga/](https://ekomuseum.se/besoksmalen/oxbrons-banvaktstuga/)