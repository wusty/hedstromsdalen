---
title: Kontakt
date: 2022-07-03
meta:
  # Fliknamn
  title: Kontakt
---

_Linus Elmes_ <br/>
[linus@hedstromsdalen.se](mailto:linus@hedstromsdalen.se)

Konstnär, skribent och curator med bakgrund i den konstnärsdrivna miljön startade han själv och tillsammans med andra flera tongivande plattformar under det tidiga 2000-talet. Bland annat ak28 och Ersta Konsthall. Han har undervisat på de flesta konsthögskolor i Sverige och Norge samt varit redaktör för en mängd publikationer och skrivit i svenska och utländska tidningar om konst, bland annat Paletten, Optik och The Serving Library Bulletin. Som curator har han gjort utställningar bland annat på Niklas Bellenius Gallery, Fruit and Flower Deli och Nationalmuseum. Mellan 2009 – 2014 var han chef för UKS (Unge Kunstneres Samfund) i Oslo och har de senaste åren drivit projektet Titanic tillsammans med Tova Mozard och Ana Hernandez parallellt med att bygga ett experimentboende i Bernshammar med fokus på återbruk och hållbarhet.

_Linda Soneryd_<br/>
[linda@hedstromsdalen.se](mailto:linda@hedstromsdalen.se)

Professor i sociologi vid Göteborgs universitet. Hennes forskning rör miljöfrågor, kontroversiell teknik och medborgares deltagande och engagemang. Hon har forskat om flertalet konflikter där lokalbefolkningens protester ges en endimensionell och snäv tolkning. Hennes forskning syftar bland annat till att nyansera de motiv som lokalbefolkningen har när de mobiliseras mot (eller ibland för) nybyggd infrastruktur eller anläggningar i dess geografiska närhet. Hon har bland annat varit involverad i projekt om den globala klimatrörelsen. Ett pågående projekt heter Fossilfri Framtid. Avinvesteringar i de Nordiska länderna, och handlar om initiativ att avinvestera pensionsfonderna från fossila bränslen. Hon är bosatt i Bernshammar och ordförande för HNK. Hennes nationella och internationella nätverk av forskare och miljörörelseaktivister är till stor nytta för projektet och kan engageras som föreläsare på plats eller digitalt.

_Jens Soneryd_<br/>
[jens@hedstromsdalen.se](mailto:jens@hedstromsdalen.se)

Skribent, creative director, och varumärkesstrateg. Han är baserad i Bernshammar och Berlin. Bland hans senare projekt finns boken Object Amnesic, A Compost Manifesto (Blow Up Press, 2021), som han har skrivit tillsammans med konstnären Henrik Strömberg. Boken är ett icke-hierarkiskt samspel mellan språk och bild, som använder komposten som en konstnärlig anti-metod för att utforska vår relation till de platser vi bebor. Boken presenterades på Kunstverein am Rosa-Luzemburg-Platz i Berlin, januari 2022. Sedan 2020 är Jens Soneryd också verksam som rådgivare till Västra Mälardalen i Samverkan, som arbetar med platsutveckling. Tillsammans med den grafiska formgivaren Henrik Grimner gjorde han 2021 en varumärkesplatsform och en visuell identitet för området Västra Mälardalen. Bland hans övriga uppdragsgivare och samarbetspartner finns Lammhults, Röhsska Museet, HDK, och Å+ Contemporary Art i Berlin.
